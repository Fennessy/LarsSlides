[
  {
    "title": "Stormen Floris på väg mot Sverige",
    "published": "Publicerad idag 17:46",
    "body": "Ett djupt lågtryck med hårda vindar, som av den brittiska vädertjänsten döpts till ”Floris”, rör sig från Storbritannien mot Sverige och väntas nå Västkusten på tisdagen.\nSMHI har utfärdat en gul varning för stora delar av Västra Götalands län och södra Värmlands län, där vindarna väntas kunna nå stormstyrka i byarna.\nDessa vindar är extra problematiska på sommaren, säger Kristin Sahlström, meteorolog på SMHI.\n– När det finns löv på träden får de större vindfång och kan falla vid lägre hastigheter än på vintern, säger hon."
  },
  {
    "title": "Protester i Israel efter gisslanvideor",
    "published": "Publicerad idag 11:28",
    "body": "Efter att Hamas släppt två videor på utmärglade gisslantagna samlades uppemot 10 000 demonstranter i Tel Aviv på lördagskvällen, skriver The Times of Israel.\nBland de samlade fanns Ilay David, bror till gisslantagna Evyatar. ”Hamas svälter honom avsiktligt och använder hans lidande i sin sjuka propaganda”, sade han i ett tal till publiken.\nSamma kväll pratade premiärminister Benjamin Netanyahu med familjerna till de två gisslan som syns i filmerna. Enligt ett uttalande från hans stab sade Netanyahu att han var ”chockad” av videorna."
  },
  {
    "title": "Vulkanutbrott efter jätteskalvet – vaknade efter mer än 560 år",
    "published": "Publicerad idag 17:50",
    "body": "Vulkanen Krasjeninnikov i östra Ryssland har fått ett utbrott för första gången på 562 år, skriver BBC.\nUtbrottet kommer efter jordskalvet på Kamtjatkahalvön i veckan som hade en magnitud på 8,8, och som är ett av de starkaste som uppmätts.\nRunt år 1463 var det senaste utbrottet från vulkanen, uppger flera medier med hänvisning till ryska myndigheter.\nTimmar efter söndagens vulkanutbrott skedde ytterligare ett jordskalv söder om Kamtjatkahalvön, vid ögruppen Kurilerna. Skalvet hade en magnitud på 7,0."
  }
]